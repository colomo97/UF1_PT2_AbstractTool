En computació, un llenguatge de programació d'alt nivell és un llenguatge de programació amb una alta abstracció dels detalls de l'ordinador. En comparació a llenguatges de programació de baix nivell, pot utilitzar elements del llenguatge natural, ser més fàcil d'utilitzar, o ser més portàtil a través de diferents plataformes. Tals llenguatges amaguen els detalls d'operacions de la unitat Central de Procés com el models d'accés de memòria.
Aquesta abstracció més gran i encobriment de detalls està pensat generalment per fer fàcil d'usar el llenguatge, ja que inclou conceptes del camp de problema en comptes d'aquells de la màquina utilitzada. Un llenguatge d'alt nivell aïlla la semàntica d'execució d'una arquitectura informàtica de l'especificació del programa, fent més simple i més comprensible el procés de desenvolupar un programa respecte a un llenguatge de baix nivell. La quantitat d'abstracció proporcionada defineix com és un llenguatge de programació d'alt nivell.
El primer llenguatge de programació d'alt nivell dissenyat per a un ordinador era Plankalkül, creat per Konrad Zuse. Tanmateix, no es va implementar en el seu temps i les seves contribucions originals van ser aïllades d'altres desenvolupaments.
